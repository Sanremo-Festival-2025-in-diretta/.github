Come vedere il Festival di Sanremo 2025 in diretta tv e streaming o in replica: ecco la guida per seguire la kermesse musicale da pc, smartphone e tablet anche dall’estero o in radio.Dove vedere Sanremo 2025 in tv e streaming, magari anche dall’estero? Una domanda di grande attualità visto che la 75esima edizione del concorso canoro prenderà il via martedì 11 per concludersi poi sabato 15 febbraio.

Il Festival di Sanremo 2025 si articolerà nelle ormai classiche cinque serate dove sarà la musica a farla da padrona, con i 29 artisti in gara (qui tutti i testi delle canzoni e le pagelle) che saranno introdotti da Carlo Conti - nuovo presentatore e direttore artistico - e ben 12 co-conduttori e conduttrici che si alterneranno sul palco dell’Ariston.

Nonostante le voci di un possibile bando in futuro per l’organizzazione e la trasmissione dell’evento, il Festival di Sanremo anche in questo 2025 sarà un’esclusiva Rai che trasmetterà tutte e cinque le serate in diretta tv e streaming.

Il concorso poi sarà visibile anche all’estero grazie alla diretta in Mondovisione, con tutte e cinque le serate del Festival che saranno ascoltabili pure via radio.

Inoltre per chi non ha problemi a fare le ore piccole, da quest’anno c’è da segnalare anche il ritorno del DopoFestival condotto da Alessandro Cattelan e Giulia de Lellis.PrimaFestival: diretta red carpet Sanremo 2025/ Info e orari: come seguirla in streaming
Cresce l'attesa per il PrimaFestival di Sanremo 2025 con l'attesissimo red carpet: tutte le info sulla diretta streaming e il video per seguirlaCresce l’attesa per l’avvio ufficiale dell’apprezzatissima kermesse del Festival di Sanremo 2025 che è pronto ad intrattenerci per le prossime cinque serate con le consuete dirette dal palco dell’Ariston che ci permetteranno di ascoltare per la prima volta le 29 canzoni in gara fino ad ora rimaste del tutto inedite: ad aprire le danze – come di consueto – ci penserà il PrimaFestival 2025 che proprio nella serata di oggi, lunedì 10 febbraio, ci mostrerà l’intera sfilata sul red carpet sanremese dei 29 artisti in gara, tutti pronti per la prima esibizione in diretta di domani sera.Festival di Sanremo 2025, le pagelle dei look sul Green Carpet
Riflettori puntati sul Green Carpet, che inaugura l'attesissima settimana sanremese tra look impeccabili e inevitabili scivoloni di stile. Ecco i nostri voti ai look dei 29 artisti in gara al 75esimo Festival di Sanremo. Tremate, tremate: le pagelle son tornate.La gara all'interno delle mura dell'Ariston inizierà domani, martedì 11 febbraio, ma quella tipica brezza sanremese si respira già oggi con il primo attesissimo momento della kermesse: la sfilata sul Green Carpet dei 29 cantanti in gara. Un evento che negli anni è diventato irrinunciabile, in cui gli artisti si mostrano ai fan accorsi per sostenerli lungo la via che porta al tempio sacro della musica italiana. Ci saranno i primi della classe, i promossi e, come sempre, quelli che sbagliano clamorosamente, regalando ai social e alle nostre pagelle il primo grande spettacolo del Festival di Sanremo 2025. L'appuntamento è in diretta su Rai 1 a partire dalle 20:30, subito dopo il Tg1.

Non solo musica: chi sono gli stylist di questo Sanremo 2025?
Sanremo, si sa, da decenni ormai non è più solo una gara canora. Da sempre il Festival è teatro di sperimentazioni in fatto di look, tra glamour timeless e, talvolta, scelte discutibilissime che creano dibattito. Se i cantanti sono le stelle dello show, gli stylist sono i registi silenziosi dietro ogni loro scelta.

Dietro ogni outfit c’è una strategia ben precisa: alcuni puntano sulla coerenza estetica con l'immaginario artistico, altri sulla sorpresa - ovviamente non sempre gradita. E poi ci sono le collab con le grandi Maison, gli omaggi alla storia del costume e i riferimenti pop.Festival di Sanremo, le date del 2025 e come vederlo in streaming dall’esteroSta per iniziare il 75° Festival di Sanremo, il famoso festival della canzone italiana, molto seguito dagli italiani e trasmesso da molti anni in diretta dalla RAI, la Radio televisione di Stato. Questo festival musicale, che si tiene dal 1951, si tiene ogni anno all’inizio di febbraio presso la località ligure di Sanremo, nel nord-ovest del paese. Questo atteso evento, che dura diversi giorni, viene seguito da milioni di italiani sia in Italia che all’estero. E allora, andiamo a vedere quali sono le date e quali saranno gli artisti che si esibiranno nel 2025.

Festival di Sanremo 2025: le date
La 75esima edizione del Festival della Canzone Italiana si svolgerà da martedì 11 a sabato 15 febbraio 2025. Ventinove le canzoni in gara, giovani voci e artisti con decenni di carriera e di successi, tutti sul palco del tempio della musica italiana: il Teatro Ariston. Il festival di quest’anno sarà condotto da Carlo Conti, con la regia di Maurizio Pagnussat, e sarà in onda da martedì 11 a sabato 15 febbraio su Rai 1, Rai Radio2, RaiPlay e Rai 4K, al numero 210 di Tvsat.

I cantanti in gara
Cuore della manifestazione, la musica e i cantanti in gara: Achille Lauro, Serena Brancale, Bresh, Brunori SAS, Clara, Coma_Cose, Lucio Corsi, Simone Cristicchi, Elodie, Fedez, Francesco Gabbani, Gaia, Giorgia, Irama, Marcella Bella, Francesca Michielin, Modà, Noemi, Olly, Massimo Ranieri, Rkomi, Rocco Hunt, Rose Villain, Sarah Toscano, Shablo feat. Gue, Joshua e Tormento, Joan Thiele, The Kolors, Tony Effe, Willie Peyote. Anche quest’anno la quarta serata sarà dedicata alle cover, con i 29 Big che interpreteranno ognuno una canzone scelta in accordo con il Direttore Artistico e con Rai.

Stai leggendo El Itagnol – giornale italo-spagnolo di cultura e attualità con sede in Spagna. Non perderti gli aggiornamenti anche sui social: siamo su Facebook, X, Instagram e adesso anche su Whatsapp e BlueSky!
Sanremo sarà anche un momento importante per i 4 artisti selezionati attraverso Sanremo Giovani 2024, che parteciperanno nella sezione Nuove proposte con la canzone che gli ha assicurato un posto all’Ariston: Alex Wyse, Maria Tomba, Settembre, Vale LP e Lil Jolie. Il vincitore della sezione Nuove proposte sarà decretato nella terza serata del festival.

Tutti i cantanti saranno accompagnati dall’Orchestra del Festival, composta come sempre da musicisti professionisti in parte scelti dalla Rai e in parte messi a disposizione dalla Fondazione Orchestra Sinfonica di Sanremo, e dai vocalist.
